========== INFO ==========
Create Date: 2020-02-28
Last Reply: 2020-03-09 10:25
==========================

「喺呢個資訊發達嘅時代，電腦越嚟越普及。你哋好多時用電腦黎打機、睇下信息等等。而呢啲嘢點樣work呢？除了硬件之外，仲有嘅係『程式』了；而程式既造成係由好多嘅『程式碼』而成......」
    呢個係我資訊與通訊科技（ICT）嘅老師係教編程（編製程式）個時第一堂同我哋講嘅東西，而至今我都仍歷歷在目。
    我熱愛編程，因為編程嘅精髓在於邏輯，思考到問題嘅解法（寫一個程式來解決問題）都令到我得到莫大嘅成就感，同時都可以看到不同人係同一個情境嘅解法，令到我增廣見聞。
    所以我熱衷於上ICT堂。
    咳* 扯遠咗添，所以我想說嘅是，我愛編程。
    依家，零亂筆記同紙張係我附近堆積，霹靂啪嘞嘅鍵盤聲響遍成個房間，電腦熒幕係昏暗嘅房間入面顯得格外光亮。依家嘅我喺度為拿文憑試（DSE）中ICT 20%嘅分數而正在做校本評核（SBA）題目，呢一個係一份要求學生自己做一個程式出來嘅評核，從中睇下學生有冇用到上堂學到嘅技巧。
    而我嘅評核內容就係寫一個RPG出來。我嘅主要程式內容係以循環和隨機工具庫作為RPG嘅主要算法，並以各個子程式分開名個算法從而模組化我嘅程式來展示我嘅技巧出來。
   「呼！終於做完了！」我咁樣講道。
    我開啟手機熒幕，熒幕中嘅時鐘顯示出淩晨2時10分而下面嘅通知彈出左一則新聞「日本去修學遊的一個班別已消失一年，科學家表示『不能解釋到消失的原因』」。
  「已經咁晏喇。」
    我訝異地講出呢一句話。
    講起來我已經肝了五天，睡眠嚴重不足，而SBA嘅限期係兩個禮拜後。 點解我會咁樣做呢？
   係點解呢？
   點解呢？
   我好似唔記得左.....
   其實就連寫RPG出來的理由我都唔係好清楚...
   好似發生左啲事令到我失憶了. . .
   但點解會咁嘅？
   仍記得是為左某一個人，一個對我重要嘅人。
   係為在賠罪定係為在貫徹呢個人與我既信念己經無從得知。
   只不過我總覺得我必須要去寫出來而且有咁快得咁快，如果唔係個心就囉囉攣。
   咁樣果個人到底係邊個呢？
   咁樣諗嘅時候，我嘅視野開始模糊。係喎！我睡眠不足喎！意識嘅維持差唔多到已經到左極限了，但係我咁樣猝死嘅機會十分高呀.....算了，我依家咩嘢都唔想思..考......咩.....嘢.....都..............
    我嘅意識遠去了...... 